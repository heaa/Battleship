## Käyttöohjeet

**Pelin aloittaminen**

Käynnistä sovellus. Päädyt pelin alkuvalikkoon. Voit valita ruudukon koon radionapeista. Vaihtoehdot ovat 10\*10, 20\*20, 30\*30 tai 40\*40. Kun olet valinnut ruudukon koon, paina "Start Game". "Exit"-napista voit tarvittaessa sulkea sovellusikkunan.

**Laivojen asettaminen**

Olet nyt laivojen asettamisnäkymässä. Sinun tulee asettaa seuraavan pituiset laivat ruudukkoon: 1 kpl 1 ruudun laiva, 1 kpl 2 ruudun laiva, 2 kpl 3 ruudun laivaa, 1 kpl 4 ruudun laiva ja 1 kpl 5 ruudun laiva. Sovellus kertoo, kuinka pitkä seuraava asetettava laiva on. Voit valita radionapeista, haluatko asettaa laivan vaaka- (horizontal) vai pystysuuntaan (vertical). 

Laivan asettaaksesi, klikkaa ruudukkoa. Jos kyseessä on pidempi kuin 1 ruudun pituinen laiva, laiva muodostuu valinnasta riippuen joko oikealle tai alaspäin klikkaamastasi ruudusta alkaen.

Laivat eivät saa sijaita vierekkäisissä ruuduissa, mutta kulmittain toisiinsa nähden niitä saa asettaa. Sovellus huomauttaa, jos yrität asettaa laivaa kiellettyyn sijaintiin. Tällöin yritä asettamista uudelleen. Kun olet sijoittanut kaikki laivasi ruudukkoon, näkymään ilmestyy oikealle nappi "To battle!". Aloita erä painamalla nappia.

**Taistelunäkymä**

Näet ikkunassa kaksi ruudukkoa: vasemmanpuoleinen näyttää oman laivastosi ja oikeanpuoleisessa ruudukossa on piilossa tekoälyn laivasto, joka sinun tulee tuhota voittaaksesi. Näet pelialueiden yläpuolelta, kuinka monta laivaa kummallakin pelaajalla on jäljellä. 

Ammu klikkailemalla tietokoneen ruudukkoa (oikeanpuoleinen). Jos ampumasi kohta muuttuu valkoiseksi, et osunut laivaan. Punainen väri merkitsee osumista vastustajan laivastoon. Samaan sijaintiin ei voi ampua kahta kertaa (sovellus pitää tästä huolen). Kun olet ampunut, tietokone ampuu heti perään sinun ruudukkoasi. Pelivuorot jatkuvat niin kauan kuin jommalta kummalta loppuu laivat. 

**Pelin päättyminen** 

Kun peli päättyy, sovellus vie sinut pelin loppumisnäkymään, jossa näet voittajan ja voittopistemäärän. Pääset takaisin pelin aloitusvalikkoon painamalla "To main menu".


